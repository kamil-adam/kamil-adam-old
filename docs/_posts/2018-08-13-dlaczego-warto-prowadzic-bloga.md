---
title:    "Dlaczego warto prowadzić bloga o programowaniu"
author:   TheKamilAdam
category: thoughts
tags:     blog
langs:    scala java
tools:    github
libs:
redirect_from:
  - dlaczego-warto-prowadzic-bloga
  - thoughts/dlaczego-warto-prowadzic-bloga
  - thoughts/2018/08/13/dlaczego-warto-prowadzic-bloga.html
---

Ja znalazłem cztery powody, dlaczego warto prowadzić bloga o programowaniu.
Natrafiałem na nie właśnie w tej kolejności.

## Notatki dla siebie
Nie wiem jak inni programiści, 
ale ja mam dobrą pamięć do rzeczy złożonych, 
jak np. składnia języka **[Scala]**,
i słabą pamięć do rzeczy prostych, jak np. “z jakimi parametrami należy budować projekt w języku Scala, żeby otrzymać żądany efekt”.
Rezultat tego był taki, że wielokrotnie przeszukiwałem internet w poszukiwaniu tych samych rzeczy.
Pierwszą próbą rozwiązania mojego problemu był pomysł zapisywania wiedzy w pliku na dysku.
Niestety po formacie dysku ta wiedza się traciła.
Kolejnym krokiem było trzymanie wiedzy w chmurze np. w Dokumentach Googlowych.

## Pomoc dla innych
Nie tylko ja mam słabą pamięć.
Poza tym do pracy przychodzą też nowi lub ludzie z innych zespołów, którzy chcą się czegoś dowiedzieć.
Głupio mi było odpowiedzieć, że czegoś nie pamiętam, gdy wiedzą że robię to od roku.q
Wycinanie fragmentów Dokumentów Googlowych i wysyłanie ich przez komunikator nie było najbardziej eleganckim rozwiązaniem.
Więc założyłem repozytorium na **[GitHubie]** i odsyłałem linki jako odpowiedzi na pytania.
Było to rozwiązanie lepsze, ale nie zadowalało mnie w pełni,
ponieważ w ten sposób mogłem pomóc tylko osobom, które mnie bezpośrednio poprosiły o pomoc.

## Dokumentowanie swojego postępu prac

Repozytoria na GitHubie, bez dodatkowej dokumentacji szybko mogą przerodzić się w chaos.
Tak było zarówno w przypadku mojego repozytorium zawierającego wiedzę, jak i moich projektów Scalowych.
Blog będący Dziennikiem Postępów Prac pozwala temu przeciwdziałać i zaprezentować innym zastosowane rozwiązania.


## Dostanie wymarzonej pracy
Jest to ostatni powód, który odkryłem. Jest to także powód, który ostatecznie zmotywował mnie do założenia tego bloga.

Jestem programistą **[Javy]**, a chcę być programistą **[Scali]**.
Fascynuję się tym językiem programowania odkąd o nim usłyszałem, czyli dłużej niż pracuję w Javie.
Niestety na Górnym Śląsku, gdzie mieszkam, jest mało pracy dla programistów Scali.
Można pracować zdalnie, ale jest ciężko przekonać firmy programistyczne,
że umie się Scalę, gdy pisało się w niej komercyjnie tylko pół roku.

Mimo że hobbistycznie piszę w niej od pięciu lat.

## Podsumowanie
Mój plan jest taki,
żeby umieszczać tu posty głównie związane z postępem prac nad moimi projektami opensoursowymi pisanymi dla wprawy.
Dokumentować tutaj każdą większą zmianę wraz z uzasadnieniem.

Mam nadzieję, że będzie to jasne i łatwe do zrozumienia zarówno dla mnie, gdy po roku wrócę do swojego kodu,
jak i dla wszystkich innych, którzy chcieliby się nauczyć języka **[Scala]**.

[Javy]:     /posts-by-langs/java
[Scala]:    /posts-by-langs/scala
[Scali]:    /posts-by-langs/scala

[GitHubie]: /posts-by-tools/github
