---
title:    'Sojowe latte - To nie ma sensu'
author:   TheKamilAdam
category: thoughts
redirect_from:
  - sojowe-latte
  - thoughts/sojowe-latte
---

Czy was też denerwuje argument `sojowe latte`?
Jakakolwiek sensowna rozmowa może zakończyć się argumentem `sojowe latte`.
I jest to uważane za argument ostateczny i niepodważalny.

Jako że od 10 lat piję kawę,
od pięciu lat nie piję mleka krowiego
oraz od trzech miesięcy mam Maca to się wypowiem
To nie ma sensu i to z wielu powodów.

## To nie ma sensu, bo taki typ kawy nie istnieje

Naprawdę. Jedźcie do Włoch (gdy już będzie można) i poproście o `latte`.
A dostaniecie mleko.
Prawdopodobnie podobnie będzie, gdy poprosicie o `soya latte`.
Bo pełna nazwa tego rodzaju kawy to `latte macchiato` co znaczy `mleko splamione [kawą]`.
Co ciekawe czasem polskie restauracje robią rozróżnienie `latte` a `latte macchiato`,
gdzie `latte` oznacza `latte macchiato` które się nie udało.
(Dobrze zrobione `latte macchiato` powinno mieć trzy warstwy kawę, mleko, pianę).

Istnieje także odwrotność `latte macchiato` jest to `espresso macchiato`,
czyli `espresso splamione [mlekiem]`.

## To nie ma sensu, bo soja jest niezdrowa

Są to dwa najmniejsze powody,
i prawdopodobnie nieprawdziwe,
czyli GMO i estrogen.

Jeśli boisz się GMO (ja się nie boję) to powinieneś wiedzieć,
że soja jest jedną z najbardziej zmodyfikowanych roślin.
Jej przekleństwem jest to,
że jest wysokobiałkowa,
więc jest używana na pasze dla zwierząt hodowlanych.
Nawet jeśli na soi jest napisane,
że nie jest GMO to prawo Unii Europejskiej mówi,
że modyfikacja do pół procenta to nie modyfikacja.
Genialne prawda?

Soja powoduje impotencję, bo zawiera substancje podobne do estrogenu.
A przynajmniej takie krążą miejskie legendy.
Zwykle,
gdy człowiek zaczyna się pytać to ktoś coś kiedyś słyszał tylko o jakimś weganinie kulturyscie żywiącem się tylko soją
(bo soja ma dużo białka).
Legenda prawdziwa czy nie,
rezultat jest taki,
że wiele wegańskich produktów chwali się tym,
że nie zawiera soi.
Co ciekawe nie chwalą się tym produkty mięsne,
które często zawierają soję w roli taniego wypełniacza.

## To nie ma sensu, bo soja jest niesmaczna

Kto jadł tofu (`ser` z soi) to wie, że jest to fu.
Smakuje jak połączenie gąbki i tektury.
Podobnie z napojem sojowym.
Dlatego jest on dosładzany w ogromnych ilościach, żeby zabić ziemistość soi.
Niesłodzony napój sojowy nadaje się tylko do marynowania mięsa.
Podobnie jedyną dobrą rzeczą jaką można zrobić z tofu to zasypać go cukrem i zrobić tofurnik (`sernik` z tofu).

Naprawdę jedyną dobrą rzeczą robioną z soi jest sos sojowy, ale tu wchodzi magia fermentacji.
Ewentualnie prażona soja do chrupania, ale dalej jest bez smaku.

## To nie ma sensu, bo soja jest tania

Myślę, że jest to najważniejszy argument w całej dyskusji.
Soja wcale nie pasuje do Maca i innych drogich rzeczy.
Obecnie napój sojowy jest tylko dwa złote droższy od zwykłego krowiego mleka
i tylko o złotówkę droższy od krowiego mleka bez laktozy.
Od napoju sojowego jest trochę droższy napój ryżowy oraz owsiany.
Dwa razy droższy jest napój migdałowy
i jest to najdroższe `mleko roślinne` jakie można dostać w Polsce w kawiarniach i sklepach.
Dalej w kolejności są napoje z orzechów laskowych i orzechów nerkowca.
